<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <h1>Taustaa</h1>
    <p>
        <img src="images/kesakuva.jpg" width="400px">
        <br>
    <p>
    <h2>Omat tiedot</h2>
    Olen Sanna Juoperi, 28-vuotias nainen Oulusta. Olen vasta aloittamassa uraani IT-alalla. Opiskelen tällä
    hetkellä Centria Ammattikorkeakoulussa Tieto- ja viestintätekniikan insinööriksi toista lukuvuotta ja
    opiskelen pelipajan 60 opintopisteen opintokokonaisuutta samalla.
    Olen alan vaihtaja sosiaali- ja terveysalalta, koska huomasin, että intohimo työskennellä tekniikan alalla ja
    tietoteknisten asioiden parissa on ollut veressäni aina. Olen tekemisissäni järjestelmällinen, tarkka ja
    tiimipelaaja, mikä näkyy sekä työelämässä että opintojen etenemisessä aikataulussa.
    <p>
        Verkostoidutaan, lisää minut LinkedIn:ssä!
        <a href="https://www.linkedin.com/in/sanna-juoperi-a868111a6/"> Linkedin - profiilini</a>
    <p>
    <h2>Motivaatio pelialalle</h2>
    <p>
        Valitisin pelialan opinnot, koska ns. pelien taustajoukoissa toimiminen kiinnostaa. Lisäksi olen aina ollut
        kiinnostunut vähän kaikesta, joten pelialan opinnot tietotekniikan opintojen rinnalle tuntui luontevalta
        valinnalta. Pelialan opintojen myötä olen saanut varmuutta ohjelmointitaitoihini ja ongelmanratkaisutaitoni ovat
        kehittyneet
        entisestään. Tietotekniikan opintojen ollessa teoriapainotteisia, on pelialan opintojen mukanaan tuoma
        visuaalisuus ja omat projektit sopivaa vastapainoa toisilleen.
        Lähellä sydäntä on pelien ohjelmointi ja visuaalinen ilme, jotka loin ryhmätyöpelissämme Neon PinBall
        -flipperipelissä. Cat Brain Stimulatorissa vastasin 2D - pelin mekaniikasta ja animatioista.

        <br>
    <p>
    <h2>Peliartikkeleita</h2>
    <p>
    <h2>Peliartikkeli tarinan kerronnan tärkeydestä peleissä</h2>
    <p>
    <h3>1. Tarvitaanko peleihin tarinankerrontaa? </h3>

    Kysymykseen tarvitaanko peleihin tarinankerrontaa vastaan ehdottomasti kyllä. PC- ja konsolipeleissä varsinkin
    kaipaan tarinankerrontaa, koska pelit mediamuotona yhdistävät tarinankerronnan ja interaktiivisuuden.
    Mobiilipeleiltä en kaipaa niin syvää tarinankerrontaa kuin PC – peleiltä. Mobiilipelien haluan olevan rento hetki,
    kun olen selannut sosiaalisen median sovellukset läpi ja kaipaan aivot narikkaan – hetkeä. Tarinankerronnan
    näkökulmasta tarkasteltuna pelit haastavat pelaajaa osallistumaan tarinankerrontaan reagoimalla, mikä vaatii
    refleksejä ja moninaista oppimista liittyen tarinan sisältöön. Suosikkipelejäni tarinankerronnallisesti yhdistää
    monipuolinen hahmokehitys, huumori, romantiikka, laaja pelimaailma ja monipuolisesti saavutettavat asiat, joita
    kerätessä peli etenee luontevasti kohti päämäärää.
    <p>
        Parhaimmillaan pelit ovat tarinankerronnaltaan parempia kuin osa elokuvista ja sarjoista, minkä huomaa peleistä,
        joissa tiukasti käsikirjoitetut välikohtaukset ovat kiinnostavia katsottavia henkilöhahmojen kehittymisen takia,
        jota pelin sisältörikas ympäristö tukee. Hyvänä esimerkkinä on The Last of Us, jonka vaikuttava tarina päätyi
        sarjamuotoon suoratoistopalveluihin, koska sen välikohtausten tarkoitus oli syventää hahmoja ja ihmissuhteita,
        eikä ohjata pelaajaa toimintakohtauksesta toiseen. The Last of Us sisälsi vain yhden lopetuksen, kun taas The
        Witcher 3 Wild Hunt-pelissä, oli lopetuksia jopa 36 riippuen siitä, miten päähenkilö oli vuorovaikutuksessa
        pelin muiden hahmojen kanssa. Molemmissa peleissä on yhdistetty hyvällä maulla huumoria, viehättävän näkösiä
        ihmisiä ja romantiikkaa, jotka vetoavat molempiin sukupuoliin pelaajasta riippumatta. Toisenlaiseen
        uteliaisuuteen nojaa The Life is Strange – pelisarja, jossa yksittäisillä pelaajan tekemillä valinnoilla on
        suuri vaikutus hahmon ihmissuhteisiin ja tulevaisuuteen näkymään. Toivolla on suuri merkitys ja se onkin monessa
        pelissä kantava voima genrestä riippumatta.
    <p>
        Tarinankerronnalla on enemmän tai vähemmän merkitystä genrestä riippuen, mutta pelaamissani seikkailupeleissä
        tarinankerronta on ollut mielestäni todella toimivaa. Aiemmin mainitsemani The Last of Us – pelisarja ja The
        Witcher 3 Wild Hunt – pelit nojaavat pelaajan uteliaisuuteen tutkia pelimaailmaa, mikä on molemmissa laaja,
        sisältää runsaasti tekemistä ja kerättävää. Jokainen näistä seikkailupeleistä tuntuu pelattaessa reittivapaalta,
        koska niissä on isoja laajoja alueita, mutta pelejä pelatessa huomasi, että epäjohdonmukaiset reitit oli estetty
        peliobjekteilla hienovaraisesti. Lisäksi kaikissa näissä peleissä taistelu- tai vihollisten hämäyskohtauksissa
        vaihtoehtoja toimia on useita, kuten iskeä vihollista aseella tai hämätä vihollisia ympäristöstä löytyvillä
        peliobjekteilla.
    <p>
        Tarinankerronnaltaan päinvastainen on toimintapeli Counter-Strike: Global Offensive, jossa juonellinen
        tarinankerronta olisi vain hidaste ja irrallinen osa peliä, kun odottelisi kilpailulliseen peliin pääsyä.
        Tarinankerronta tapahtuu CS: GO:ssa kaupunkiympäristön ja tunnelman luomisen kannalta, koska pelikentät ovat
        realistisen oloisia ja luotu muistuttamaan todentuntuisia paikkoja ympäri maailman. Vuodesta 2014 lähtien
        kilpailullisia kenttiä on ollut seitsemän, joista kuuluisimmat ja ikonisimmat kartat ovat Dust2 ja Mirage, jotka
        sijoittuvat Marokkoon, mikä näkyy näiden kenttien ympäristöissä kellertävänä valona, hiekan värisistä
        rakennuksista ja kenttään sijoitetuista eksoottisista äänistä, jotka muistuttavat lähi-idän
        kaupunkikulttuurista. Olen joskus miettinyt, miten pelihahmot ovat päätyneet pelikenttiin taistelemaan toisiaan
        vastaan. Taustatarinaa on avattu CS: GO operaatioissa.
    <p>
        Tarinankerronta on mielestäni tärkeä osa peliä, enkä vaihtaisi hetkeäkään pois, joita olen suosikkipelien
        parissa viettänyt. Vastaus kysymykseen on, että tarinankerrontaa kaipaan pelaamiseen käytettävissä olevasta
        laitteesta, joka taas on riippuvainen pelaamiseen tarjolla olevasta ajasta. Lyhyemmät pelihetket haluan käyttää
        aktiiviseen peliliikkeiden tekemiseen, kun taas pitemmät hikiset pelisessiot tulee hyvin tauotettua
        välikohtauksilla, jolloin saa itse ottaa vielä rennomman istuma-asennon pelituolilla ja antaa tarinan viedä
        mukanaan.
    <p>
    <h3>2. Miten draaman kaari (drama curve) näkyy suunnittelemassasi peli-ideassa?</h3>
    Draaman kaari näkyy suunnittelemassamme Neon Pinball - pelissä 80-luvun tunnelman luomisessa pelin alkaessa, kun
    aloitusnäkymässä näytetään amerikkalaistyylinen pelihalli isolla tienvarsikyltillä. Näkymä on kuin Stranger Things
    sarjasta, joka on ratsastanut monien sydämiin retronostalgialla. Tunnelmakuvassa on hämärää, mistä pelaaja voi
    päätellä ajan olevan ilta ja pelaajan huomio kiinnittyy neonvaloin valaistuun tienvarsikylttiin, jossa lukee ”Arcade
    Hall”. Pelihalleista tulee monelle mielikuva ilosta, onnistumisen tuntemuksista ja ajan vierähtämisestä yhdessä
    kaverien kanssa, jollaista viestiä haluamme alun tunnelmakuvalla vahvistaa pelaajalle.
    <p>
        Seuraavassa näkymässä pikseligrafiikalla piirretty pelihalli esitellään sisältä ja tässä kohtaa pelaaja näkee
        ensimmäistä kertaa pelihahmon. Pikseligrafiikan esikuvana toimii Stardew Valley ja Habbo Hotelli. Esikuvien
        kaltaisesti pelaaja pääsee pelin edetessä muokkaamaan pelihallia persoonallisen näköiseksi, kuten myös
        valitsemaan mitä pelikoneita esittelee pelihallissaan. Pelaaja pääsee valitsemaan pelihahmolle sukupuolen ja
        valitsemaan mieleisen väriset keholliset ominaisuudet. Pelihahmon vaatteet ja asusteet ovat retrotyylisiä.
        Pelihallin väritys on ruskeata, harmaata ja sinisen eri sävyjä, kuten varastossa tai hallissa. Pelihallissa on
        neonvärein valaistuja lamppuja ja kylttejä, sekä pelikoneita perusvärein. Lisäksi pelihallissa on muuta 80-
        luvun aikakaudelle ja pelihalliin sopivaa reksiviittaa, joissa voi olla interaktiivisia ominaisuuksia.
    <p>
        Pelissämme ei kerrota miten pelihahmomme päätyi pelihalliin, mutta päätellä saattaa, että hän tuli sinne
        kuluttamaan aikaa pelikoneiden parissa, aikana, jolloin kännyköitä ei ollut vielä keksitty. Pelihahmomme ei ole
        maailmassa yksin vaan hän on yhteydessä muuhun ympäröivään pelimaailmaan pelikoneiden kautta, joihin pelaaja voi
        suunnitella itse kenttiä ja pelata muiden suunnittelemia kenttiä. Pelaaja voi keskustella muiden pelaajien
        kanssa ja pelin kehittyessä käydä kylässä toisen luomassa pelihallissa pelaamassa toisen pelaajan esittelyssä
        olevia koneita. Vuorovaikutuksen ja pelipöytiä jakaminen muiden pelaajien kanssa tuo peliin mukaan sosiaaliset
        ulottuvuudet. Pelikaverien kanssa koetut tunteet osallistuvat osaltaan tarinankerrontaan ja luovat tunnelman
        pelin pelaamiseen.
    <p>
        Nimensä mukaisesti Neon Pinballissa keskiössä ovat flipperipelit, jotka pelaaja suunnittelee tekoälyn avulla
        toiveidensa mukaiseksi. Pelin kehittäjänä olen suunnitellut valmiita kenttiä pelattavaksi eri värein ja kuvin,
        mutta uniikkina ominaisuutena kilpailijoista erottavana tekijänä Neon Pinballissa pelaaja pääsee toteuttamaan
        itseään. Flipperipöydät sisältävät asiaankuuluvat flipperipöydän ulkonäöllisiä elementtejä, kirkkaita valoja ja
        lisäksi ääniefektejä, joita kuuluu pallon osuessa kimmokkeisiin kentässä.
    <p>
        Tavoiteltu tunneskaala pelaajalla flipperipelissä on ilo, hauskanpito, toiveikkuus, luovuus, onnistumisen ja
        pettymyksen kokemukset, joista jälkimmäistä syntyy, kun pallo putoaa ennen aikaisesti ja peli päättyy. Eri
        tunteet ovat syy, miksi pelaaja pelaa peliä uudestaankin. Haluamme, että Neon Pinball on pelaajalle hetki
        rentoutua hetkisen arjen lomassa saaden ajatukset muualle, kun henkilöllä ei ole muuta tekemistä tauolla
        työpäivän tai koulupäivän aikana, jolloin hän haluaa hetken aikaa pelata peliämme. Tulevaisuudessa haluamme,
        että pelimme tulee olemaan julkaistavissa mobiilisti, kun ensin saamme pelin toimivaksi pc:llä. Koemme, että
        Neon Pinball pääsee parhaiten oikeuksiinsa mobiilipelinä kuin tietokoneella. Tämä on vaikuttava tekijä myös
        tarinankerronnan kannalta, koska tietokoneella koen kaipaavani tarinankerronnan kannalta syvempiä kokemuksia
        kuin mobiilipeliltä. Neon Pinball on tarinankerronnan kannalta kevyt ja ajatukset muualle saava pelikokemus.
</body>

</html>